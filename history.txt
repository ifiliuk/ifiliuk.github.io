2013 - Океан Ельзи багаторазово визнані публікою й критиками як краща рок-група і краща live-група СНД і Східної Європи. Океан Ельзи - це експресивний, самовідданий концертний драйв, унікальне поєднання справжньої слов'янської мелодійності з потужною роковою енергетикою. Платівки групи завжди резонансні й стають гучною подією. Сольні концерти Океан Ельзи, головною умовою яких є живий звук, незмінно викликають великий інтерес.

2011 - Жовтень

       10 жовтня, в Мінську Міжнародний фестиваль класичної музики Ю. Башмета закривається спеціальним проектом "Класика зустрічає рок", де хедлайнером стає українська група "Океан Ельзи". Музиканти представили в мінському Палаці спорту програму у супроводі Державного академічного симфонічного оркестру Республіки Білорусь під керуванням Олександра Анісімова.

       6.10 перший концерт з оркестром у Києві. Аншлаг такий, що чи не вперше в історії Палацу "Україна" дозволяють стояти в залі просто по вхідним квиткам без місць. 7 жовтня все повторюється...



       Вересень

       27.09 перший виступ ОЕ (та й взагалі український рок-виконавців) в Кремлі : фото, відгуки у ЗМІ (Коммерсантъ, "Известия")

       ОЕ в "ПрожекторПерісХілтон". У такому виконанні "Зелені очі" Ви ще не чули :)

       Оголошено про концерти з оркестром: Москва, Мінськ та Київ (2 концерти). Група активно готується на репетиціях фото та відео. Матеріал в журналі "Фокус"



       Серпень

       Перші новини про другий сольний проект Вакарчука (на той час - безіменний).

       Альбоми з'являються на iTunes.



       Липень

       10 липня ОКЕАН ЕЛЬЗИ - хедлайнер 10-го ювілейного рок-фестивалю НАШЕСТВІЄ.



       Червень

       29 червня оголошено про продовження Dolce Vita туру. Перші дати 15.10.2011 РИГА (Латвія), 16.10.2011 ТАЛЛІНН (Естонія)

       28.06 Майдан в Києві, концерт до 15-річчя Конституції України.

       6 червня концертом в одеському Палаці спорту розпочався міні-тур «Твій концерт» Океан Ельзи, програму якого музиканти складають разом з публікою. Далі були Харків, Донецьк, Дніпропетровськ.

       3.06 ОЕ учасники концерту пам'яті Сергія Кузьмінського "Я вернувся домів" (Київ, Палац спорту).



       Травень

       До 20-ї річниці Незалежності нашої країни, Перший Національний канал створив низку сюжетів про людей, які протягом 20 років створювали обличчя нашої держави.

       Ми надзвичайно горді, що запросили й нас.

       Обличчя країни: Океан Ельзи. Святослав Вакарчук (відео)



       Квітень

       22.04 оголошено про міні-тур "Океан Ельзи. Твій концерт", що пройде у чотирьох містах країни: Одесі, Дніпропетровську, Харкові та Донецьку. Трек-лист складали самі глядачи концерту, голосуванням на сайті

       14.04 Слава Вакарчук вручив Премію «Гордість країни» в номінації "Народний герой" (обирали люди, проголосувавши на сайті премії) Андрію Жовтоногу



       Березень

       26.03. Сочі. Червона Поляна. СТК «Гірська карусель». 1 500 метрів над рівнем моря. ОЕ учасники Red Rocks Festival - першого рок-фестивалю, що пройшов на вершині гори

       5.03 Океан Ельзи стали володарями премії у галузі рок-н-ролу «Чартова Дюжина».

       Виступом українських рокерів завершилася IV щорічна церемонія вручення премії «Чартова дюжина» в СК «Олімпійський» (Москва).



       Січень

       За результатами голосування за "найкращий український альбом 2010 року" на FaDiez, перемогу здобула платівка "Dolce Vita"!

2010 - Грудень

       3 грудня в київському МВЦ у масштабному "Dolce Vita турі" була поставлена, за словами Мілоша, не крапка, а знак оклику! Більше про концерт та емоції - у звіті від music.open.ua

       1 грудня. Одразу дві події: пройшов передостанній концерт другої частини "Dolce Vita туру" у Москві та Moon Records видає наш ремастер "Dolce Vita" на CD



       Вересень

       30.09 прем'єра кліпу на пісню "На лінії вогню" Режисер - Семен Горов

       з 17.09 починається друга частина туру: від Петропавлівськ-Камчатського до Лос-Анджелесу, що триватиме до грудня 2010 року. Попереду міста Росії, США, Канади, Чехії

       12.09 у Києві на Майдані Незалежності проходить концерт на честь 15-річчя каналу "1+1". На виступ зійшлися, за офіційними данимим МВС, понад 100 (ста) тисяч людей!



       Серпень

       19.08 виходить кліп на пісню "Онлайн" (концертне відео з виступу "Dolce Vita туру" в Києві в Палаці спорту 3.06.2010)



       Липень

       Група стає учасником двох знакових музичних фестивалів:

       "НАШЕСТВІЕ" (Большоє Завідово, Тверська обл., Росія; фото) та

       "Движение", що відбувся у селищі Хохловка коло Пермі (Росія)



       Червень

       Протягом місяця група показала в 16 містах країни "Dolce Vita". Судячи з переповнених залів та відкритих майданчиків - новий матеріал сподобався

       Наприкінці місяця ОЕ беруть участь у фестивалі "Створення світу", що пройшов у Казані.



       Травень

       22 травня у Львові виступом на фестивалі "Stare misto" починається українська частина "Dolce Vita туру"

       У першій половині травня проходять шість аншлагових концертів в Білорусі. Dolce Vita тут прийшлася до смаку. Дзякуй, сябры!



       Березень-квітень

       12.03 - перший концерт річного Dolce Vita туру. Почавши з Костроми, за два місяці Океан Ельзи дає близько 20 концертів в усіх куточках Росії – від Ростова-на-Дону до Сахаліна. Російські шанувальники зустрічають хлопців на ура!

       10 березня, виходить «Dolce Vita», сьомий за рахунком студійний альбом групи. 13 нових пісень, справжній рок-н-рол та повернення до класичного «океанівського» саунду – такий подарунок отримали стомлені очікуванням шанувальники.

       7.03 в СК «Олімпійський» (Москва) Океан Ельзи отримали Премію в області рок-н-ролу «Чартова Дюжина. Топ-13» у номінації «Музика» за пісню «Я так хочу ... ». Дякуємо всім за підтримку!



       Лютий

       На 2 доби учасники групи перетворилися на суперменів під час зйомок ролику. Процесом керував Олив’є Мегатон, режисер «Перевізника – 3».

       Ролик з’явиться на екранах вже в березні, а в квітні – кадр із нього увійдуть до кліпу на другий сингл альбому «Dolce Vita».



       Січень

       Робота над новим альбомом йде повним ходом. Стає відомою його назва – «Dolce Vita». Компетентні джерела повідомляють, що тур на підтримку альбому пройде Україною, Росією, Білоруссю, Європою, США … 2010-й рік обіцяє бути гарячим!

2009 - Грудень

       «Я так хочу…» легко злітає на вершини як українських, так і російських чартів. Саме вона стає першою українською піснею, що здобула перемогу в хіт-параді радіостанції «Наше Радіо. Росія» - «Чартова дюжина»!!!



       Листопад

       Київ. У холодному павільйоні мистецького центру, але в теплій атмосфері йдуть зйомки кліпу на пісню «Я так хочу…».

       Прем’єра кліпу відбулася наприкінці грудня. Та це лише початок історії: протягом 10 днів глядачі шукають закодований в кадрах кліпу шифр із 5-ти цифр, що їх побачить дівчина, яка розкодує таймер, врятує хлопців, а хлопці врятують глядачів… словом, ви самі все бачили :)

       Перший сингл «Я так хочу…» несанкціоновано презентувався в Інтернеті на одному з «піратських» ресурсів, звісно не без допомоги «добрих» людей…

       Стримавши обіцянку щодо 2010 фоловерів, 17 листопада для вільного скачування викладено пісню «Dolce Vita» . «Наша «Dolce Vita» навряд чи потрапила б до ефіру. Але тепер це вже не має значення, бо ви тут» - написав Святослав у своєму блозі.



       Жовтень

       Океан Ельзи стають ближчими, ніж будь-коли: всі учасники групи реєструють власні акаунти у Twitter та з’являється офіційна сторінка групи на YouTube. Офіційний мікроблог групи став головним джерелом новин з життя О.Е. Кожен веде Twitter у своєму стилі (як, наприклад, Дусік:)), а от Twitter Святослава підняв справжню хвилю «твітероманії», і не лише серед шанувальників О.Е.

       Судіть самі: навіть дата релізу нового синглу «Dolce Vita» залежала лише від сили бажання твітерян і відбулася тільки після того, як Twitter-акаунт Святослава нарахував 2010 фоловерів.

       Музиканти вирушають до Німеччини, де дають 3 аншлагові концерти: у Гамбурзі, Мюнхені та Кельні.

       Вже традиційно повні зали співають українською. А зрештою, яке значення має мова, якщо всі з’єднуються в єдиній хвилі музики та драйву!



       Вересень

       Океан Ельзи дають декілька концертів в Україні. Вони проходять з таким успіхом, що стає ясно: терпець шанувальників увірвався. Чекати вони більше не можуть. Час терміново видавати нові пісні…



       Літо

       Океан Ельзи починають запис нової платівки у київській студії «211»



       Травень

       Розпочинається робота над новим альбомом О.Е.



       Березень-квітень

       Хлопці з О.Е. та близько 15-ти запрошених музикантів розвіяли загадкову атмосферу «Вночі» країною, охопивши туром 15 міст України.

2008 - 2008-го океанівці «не бачать білого дня»: працюють над альбомом «Вночі». Музичний проект Слави Вакарчука, об’єднав усіх учасників О.Е. та ще зо два десятки запрошених музикантів зі світу джазу, фолку, класичної музики…



       4 листопада

       У Національному академічному драматичному театрі імені Івана Франка проходить прем’єра музичного проекту Святослава Вакарчука «Вночі».

2007 - Вересень

       Стартував міжнародний тур Океан Ельзи «I`m going home» («Я їду додому»).

       Перший концерт туру відбувся в Афінах (Греція), в театрі «Лікавіттос», на сцені якого грали такі виконавці як Doors, Bob Dylan, Nick Cave, Radiohead тощо, а далі - у Сполучених Штатах, Канаді, Німеччині, Португалії…



       Липень

       Океан Ельзи виступили на рок-сцені «Нової Хвилі» у Юрмалі. Вже традиційно в рамках фестивалю після офіційної програми проводяться концерти за участю відомих груп та виконавців. О.Е. виступили на рок-сцені як special guest фестивалю. «Зажгли!», як то кажуть:)



       Червень

       29.06 День презентації альбому «Mіра» в Росії. Окрім 12 пісень російське видання включило 2 відеокліпи - на «Зелені Очі» та «Все Буде Добре».

       24.06 у Палаці спорту відбувся другий київський концерт всеукраїнського туру на підтримку альбому «Міра», найгучнішої музичної події весни 2007 року в Україні! Лише два столичні концерти зібрали близько 24 000 глядачів, що без перебільшень є гучним досягненням О.Е. - за всю історію України одна вітчизняна рок-група вже вдруге (після туру «GLORIA») зібрала таку кількість людей в одному місці за такий короткий відтинок часу

       Вінниця, Львів, Київ, Запоріжжя, Дніпропетровськ, Полтава, Кривий Ріг, Донецьк, Луганськ, Маріуполь, Харків, Кременчук, Суми, Миколаїв, Одеса, Херсон, Кіровоград, Біла Церква, Черкаси, Хмельницький, Чернівці, Івано-Франківськ, Тернопіль, Рівне, Сімферополь, Севастополь... Загалом протягом місяця музиканти відвідали з масштабними концертами 26 міст України! Визначною ознакою туру «Міра» стало те, що всі концерти відбувалися на великих майданчиках, серед яких переважали стадіони та Палаци спорту, завдяки чому концерти відвідало понад 120 тисяч шанувальників якісної музики, що стало вже черговим рекордом групи.

       17.06 відбулася прем'єра кліпу на, безперечно, найдрайвовішу пісню з нового альбому, "Зелені Очі". Відео було знято протягом одного спекотного літнього дня, мабуть, занадто спекотног :) ...

       За словами Святослава Вакарчука, на концертах, коли група виконує цю пісню, з’являється потужний заряд енергії як в самих музикантів, так і у слухачів, які вже добре знають “Зелені очі” й співають її разом з групою з першого концерту туру.



       Травень

       22.05 на О.Е. зібралася рекордна кількість глядачів за всю історію концертів в столичному Палаці спорту - понад 15 тисяч. Музиканти презентували київським глядачам нову концертну програму. Від першої до останньої пісні зал співав разом з групою, однаково тепло зустрічаючи як добре відомі пісні з попередніх альбомів, так і нові. За враженнями очевидців зі стажем, такого концерту у своєму житті вони ще не бачили!

       18.05 м. Вінниця. Кіноконцертний зал «Райдуга» заповнений вщент.

       Розпочався довгоочікуваний всеукраїнський концертний тур групи Океан Ельзи. Першою звучала пісня «Міра», за нею – «День у День»... Дві години драйву й справжніх, щирих емоцій об'єднали музикантів й глядачів, здавалося, в одну велику родину, в єдиний організм, який дихав в одному ритмі – ритмі Океану Ельзи.



       Квітень

       25.04 - день презентації нового альбому «Міра»! Вже в перші години релізу було продано 170 тис. примірників альбому - рекордна кількість для України! Слідом за «GLORIA» (2005) "Міра" стає платиновою! Робота над альбомом тривала протягом року. За словами Святослава Вакарчука, хлопці в цьому альбомі нагадали собі і всім, що О.Е. - справжня рок-група. І абсолютно без міри робили те, що хотіли.

       Пісня «Все Буде Добре» з нового альбому посідає перше місце у національному радiочарті знаного й шанованого ресурсу "РадіоЦентр ФДР". Як показав час, пісня окупувала першу щаблину міцно й надовго – сингл лідирував в національних хіт-парадах понад 20 тижнів!

       Океан Ельзи визнано Кращою рок-групою СНД-2007 за версією щорічної премії в галузі музики «FUZZ-2007»!

       За отримання премії сперечалися, без перебільшень, «монстри» року, та Океани взяли «найтяжчу вагу» – стали переможцями в двох номінаціях – «Краща рок-група року» та «Краща live-група року»!



       Березень

       4.03 прем'єра кліпу на першу пісню з нового альбому «Міра». Під керівництвом гуру режисерської роботи Віктора Прідувалова, у кліпі передано атмосферу справжніх репетицій музикантів, дія відбувається безпосередньо у момент створення пісні. Жодної концепції О.Е. не дотримувались. Просто вірили в те, що «Все буде добре»!



       Лютий

       Український рок-н-рол дістався до Польщі: Океан Ельзи виступили з потужним концертом у Варшавській «Стодолі».



       Січень

       Національна премія «Ukrainian Rock Awards» відзначила О.Е. відразу чотирма преміями: Океан Ельзи вкотре названо «Кращою рок-групою України», а пісня «Веселі, брате, часи настали» отримала три відзнаки – «Краща пісня», «Кращий текст пісні» та «Краще відео» (низький уклін майстру – Віктору Прідувалову).

2006 - Грудень

       28.12 передноворічним дарунком для всіх прихильників групи стала автограф-сесія в одному з музичних магазинів Києва. Понад тисячу підписів поставили хлопці на обкладинках свіженького збірника «1221».

       12.12 Мілош, Слава Вакарчук та Петя Чернявський у складі української делегації на чолі з Міністром оборони України відбули до автономної провінції Косово (Республіка Сербія). Пісню «Коли тобі важко», що увійде до нового альбому «Міра», було презентовано саме там, серед міжнародного контингенту миротворців в Косово, на військовій базі “Bondsteel”.

       7.12 світ побачив альбом «1221». Назва «1221», як і назва «Океан Ельзи», нічого не означає:) Всі збіги вважати випадковими:)

       1.12 Океан Ельзи разом з групами Сплін та ДДТ беруть участь у благодійному концерті до Всесвітнього дня боротьби зі СНІДом, що відбувся у Льодовому палаці Санкт-Петербургу.



       Листопад

       14.11 презентовано сингл на пісню «Веселі, брате, часи настали…». Всі отримані від продажу синглу кошти передано до обласного спеціалізованого будинку дитини в м. Макіївка Донецької області.



       Жовтень

       15.10 - прем'єра пісні «Веселі, брате, часи настали…». Вперше в історії України презентація музичного відеокліпу відбулася в аналітичній програмі «ТСН. Підсумки тижня» на каналі «1+1».



       Вересень

       Томськ - Кємєрово - Новосибірськ - Красноярськ - Іркутськ. Саме за таким маршрутом відбувся тогорічний Сибірський Тур О.Е.



       Серпень

       Фестиваль «Нашествие»-2006. Головна пригода літа виявилася пригодою від самого початку - через довжелезні дорожні затори група прибула до штабу фестивалю із запізненням у 6 годин (того дня Рязанська область приймала гостей зі всієї Росії). Океан Ельзи закривали другий день фестивалю - 5 серпня. Виступ О.Е., без перебільшень, став одним з найпотужніших й яскравих на тогорічному фестивалі. Вже на наступний день у російській пресі з'явилися відгуки, в кожному з яких О.Е. названі найдрайвовішою групою фестивалю.



       Липень

       Океан Ельзи - постійні почесні гості масштабних російських рок-фестивалей. На липневому MAXIDROMі О.Е. відзначилися потужним рок-н-рольним виступом, а перед цим 30 червня вибухнули на open air фестивалю "Крылья", додавши на своє крило ще одну "фестивальну" зірочку. Rock-n-Roll forever!



       Червень

       15.06 на площі м. Потсдаму у Fun-City відбувся дружній концерт групи Океан Ельзи на підтримку національної збірної України на ЧС з футболу. Океан Ельзи привезли тоді до Німеччини підтримку, хвилювання й надію кожного українця на перемогу нашої збірної.



       Травень

       Участь у в "Таврійських іграх", оркім іншого, запам'яталась унікальним випадком: Мілош одну з пісень ("Новий День") грав на гітарі (оскільки клавішної партії там не передбачено).



       Квітень

       Океан Ельзи стають переможцями у трьох номінаціях премії ShowBiz 2005. Золоті статуетки група отримала за найкращий альбом року («GLORIA») та як краща рок-група року. Кращим виконавцем року за висновком 50-ти експертів став Святослав Вакарчук. Музиканти О.Е. на урочистій церемонії присутні не були, тому за нагородами у цей святий передпасхальний вечір на сцену підіймалася маленька Емілі - улюблениця групи й наймолодша з учасниць кліпу "Без бою". Саме на це ангельське створіння групою одноголосно було зведено честь отримання статуеток, тому що О.Е. - то великий фан-клуб маленької Емілі:)

       16.04 відбулася прем'єра нового кліпу на пісню "Відчуваю". Над витвором працювала одіозна команда, що і призвело до потужного вибуху емоційного стану та весняної гри гормонів у притомлених зимою людських організмах.

       6.04 стартував заокеанський тур Океан Ельзи. Першими український рок почули понад 2000 глядачів у чиказькому "Copernicus Centre". За тим українською співали в Торонто, у 3-тисячному "Hershey Centre". Заключним, третім концертом туру став виступ у культовому нью-йоркському "Роксі Клабі".



       Березень

       В одній із затишних київських кав`ярень відбулася зустріч групи з фан-клубом. До Києва приїхали прихильники з багатьох міст України, Росії та Білорусі. Пили чай, ласували тістечками й розмовляли, розмовляли, розмовляли...



       Лютий

       25.02. Концерт О.Е. у Лужніках став фінальним виступом містами СНД на підтримку альбому «GLORIA» й тривав близько двох годин. Група двічі виходила на біс, а завершила виступ душевною «Відпусти». До О.Е. жодна з україномовних груп не виступала з сольним концертом на головній арені Росії.

       Ніщо не зупиняє Океан Ельзи. Навіть негода. О.Е., на підтримку альбому «GLORIA», дають потужний заряд української рок-енергетики Санкт-Петербургу, за тим - засніженим Самарі, Уфі й Ростову-на-Дону. Незважаючи на глибокі «мінус -дцять» на замерзлих термометрах, ці концерти запам'яталися нашим хлопцям як найгарячіші в історії О.Е.!



       Січень

       «Без бою» («GLORIA», 2005) на більшості провідних українських радіостанцій визнано піснею 2005 року!!!

2005 - Листопад

       15.11 група відіграла фінальний концерт туру в київському Палаці спорту. Загалом — початковим і фінальним концертами Океан Ельзи зібрали понад 23 000 людей на одному місці за такий короткий термін… Ви вже здогадалися — вперше за всю історію країни.



       Жовтень

       В проміжках між українськими містами хлопцям вдалося відвідати Лондон із благодійною концертною програмою в одному з найпрестижніших клубів не просто Лондону, Великобританії чи Європи, а цілого світу. Мова йде про «Аннабель».



       Вересень

       29.09 всеукраїнський тур в підтримку альбому «GLORIA» група розпочинає концертом у київському Палаці спорту. У залі зібралося більше 15 000 людей… Як то кажуть, не було де яблуку впасти.

       22.09 в стінах прекрасного музею ім. Богдана та Варвари Ханенків відбулася презентація нового альбому «GLORIA». За словами президента рекордингової компанії «Lavina Music», альбом став платиновим за рекордних перших 6 годин продажу. Точніше, за перші 6 годин було продано 106 000 екземплярів.

       5.09 Святослав Вакарчук став Послом доброї волі Програми Розвитку ООН для молоді.



       Липень-серпень

       Тур в рамках рекламної кампанії одного з українських мобільних операторів. Океан Ельзи всюди виступає в якості хедлайнерів.

       Зйомки відео на пісню «Вище неба». Хлопці провели незабутній день на даху київського річкового порту. Про режисуру подбали брати Стеколенки.



       Червень

       Хлопці зачиняються в студії, йде активна робота над новим альбомом «GLORIA».

       27.06. LIVE AT M1! Вперше за всю історію телеканалу М1 — концерт у прямому ефірі. Присвячено випускникам!



       Травень

       21.05 Рок-фестиваль MAXIDROM, Москва, Росія.

       Знято кліп на пісню «Без бою». Режисер - Віктор Прідувалов.

       17.05 сольний концерт у Львові.

       14.05 у Львові майже завалили Віденську кав’ярню :)Відзначали 30-тиріччя Святослава...

       9.05 у Києві з’явився ще один сербський красунчик - у Мілоша народився син Лука. У ресторані «Майями» зривало дах від сербського співу в стилістиці Бітлз… кажуть, було чути біля Костьолу.

       3.05 Таврійські Ігри. Слава вперше бачить Пєтю. Так і познайомилися: як і личить справжнім рокерам — на сцені.



       Квітень

       У ніч з 23 на 24 квітня - Мілошу наснився дивний сон: клуб «44» чувак, який лабав щось в стилі Хендрікса… Денис Дудко, постійний гість клубу «44» легко прочитав сон Мілоша. Знайшли Петра Чернявського…

       9.04 сольний концерт в ДЦКЗ «Росія». Вперше за всю історію «Росії» з другої пісні весь зал співав стоячи до кінця концерту… це було ФАЙНО!

       Група розійшлася з Павлом Гудімовим через творче непорозуміння.



       Березень

       Благодійний концерт у Донецьку.

2004 - Грудень

       10.12 народився Тимур! Ден Глінін стає татом!! Це справжнє свято!!!



       Листопад

       Сотні тисяч людей на вулицях та площах міст України. В такий час поїхати з країни?! Відміна російського «ІКС туру».



       Жовтень

       Кліп на пісню «Дякую». Режисер Віктор Прідувалов. Презентація пройшла у Львові. Група Океан Ельзи скористалася можливістю і продемонструвала Укрзалізниці, що таке РОК-Н-РОЛ! :))



       Липень

       Дебют Океан Ельзи в новому складі відбувся у Алмати, Казахстан.



       Червень

       У групі з’являються відомий у джазових та жіночих колах басист Денис Дудко і невиправно-талановитий «сербський партизан»:) Мілош Єліч.

       Сумний настрій. З групи йдуть Юра Хусточка і Діма Шуров… Славік протягом місяця ні з ким не спілкувався… Згодом народжується пісня «Дякую».



       Квітень

       22 квітня - спеціально для столичних фанів група Океан Ельзи ще раз виконала акустичну програму «Тихий Океан» у Палаці «Україна»… Тим тур і закінчився.



       Січень

       Співпраця із струнним квартетом «Колегіум».

       Кліп «911», кавер-версія. Режисер - Ляля Фонарьова. Львів. Оперний театр.

2003 - Грудень

       16.12 початок туру «Тихий Океан».

       Святослав стає Послом української культури. Вперше за всю історію Неньки таке звання дісталося рок-музиканту.



       Жовтень

       О.Е. хедлайнери фестивалю «Просто Рок».



       Весна-літо

       Укрнаучфільм, зйомки кліпу «Для тебе». Режисер - Олександр Карпенко.

       «Майже весна». Відеонарізочка з туру. Режисер - Віктор Прідувалов.

       Виходить альбом «Суперсиметрія».

       С.м.т. Чабани, що на Одеській трасі. У одному закинутому гаражі народилася Кішка, тобто кліп на пісню «Кішка». Режисер - Віктор Прідувалов.



       Квітень

       3.04 Сольний концерт в столичному Палаці Спорту, початок найгучнішого в історії сучасної України рок-туру «Суперсиметрія».

2002 - Грудень

       2.12 Холодно. Місто Лева, центральна частина міста, один з дахів поруч із пам’ятником Міцкевичу, площа Ринок та «Дзиґа», що на вулиці Вірменський. Режисер Віктор Прідувалов. Йдуть зйомки відеокліпу «Холодно». Згодом, й критики, й фани неодноразово будуть відзначати саме цей кліп, як один з найкращих.



       Липень

       Київ, спека. Кохана далеко і серцю холодно… Славік пише «Холодно».

       Закладено фундамент нового альбому, який незабаром поб’є чимало українських музичних рекордів…



       Весна

       Як можна візуалізувати друга продемонстрував Луї Франк, режисер нового кліпу «Друг», під час зйомок у Барселоні...

       7.04 перший концерт із симфонічним оркестром «Ренесанс» у київському Палаці «Україна». Повний аншлаг.

2001 - Жовтень

       5.11 Київ, вул. Гончара, гарний київський під’їзд. Знову режисерський дует Стеколенків знімає відеокліп. Цього разу на «Квітку».



       Серпень

       О.Е. започаткували хорошу традицію живого звуку програми «Твій Формат».

       Початок роботи над «Суперсиметрією».



       Травень

       30.05 початок туру «Вимагай більшого». Концерт в столичному Палаці Спорту. Вперше сольний концерт української групи зібрав такий «біток».

       Режисери І. та А. Стеколенки монтують кліп-нарізочку на пісню «Я до тебе».



       Квітень-липень

       Kампанія «Вимагай більшого». Океан Ельзи стає новим обличчям «Пепсі Кола» в Україні. Як пояснили «пепсіколівці», О.Е. вибрано тому, що хлопці мають один із найвищих рейтингів популярності, а також вони - веселі, молоді, винахідливі та оптимістичні. Yeah, baby!



       Березень-квітень

       Майданчик студії Довженка. Місце зйомок багатьох відомих радянських шедеврів. «Родзинку» відомості цього місця додали й зйомки кліпу «911» вже відомої української групи Океан Ельзи. Режисерами кліпу стали брати Стеколенки.

       Реліз альбому «Модель»

2000 - Осінь

       Минуло 8 років з того моменту, як Слава гуляв по старому Львову і наспівував мелодію. Тепер виявляється, що та мелодія, то пісня «Відпусти». З’являється відео на пісню, режисером якого стає Андрій Некрасов. Крім уривків з кінострічки «Любовь и другие кошмары», в кадр потрапили київські вулиці Городецького, Андріївський узвіз та студія «Столиця звукозапису».

       Світло дня побачив альбом «Янанебібув». Загальна характеристика і просто чудовий коментар щодо нового альбому Океан Ельзи належить президентові музичної компанії Нова Рекордз Валерію Тверському: «Ни одной левой вещи».

       Починається робота над новим альбомом, який згодом отримає назву «Модель».



       Квітень

       1.04 перший виступ із Дімою в Одесі (а де ще міг бути виступ у цей день?:)).



       Березень

       До групи приєднався клавішник Діма Шуров.



       Лютий

       Протягом 4-7 лютого у клубі «Асторія», на площах Піккаділі та Трафалгарська йдуть зйомки. Пізніше саме з відео, знятого під час перебування «океанівців» на туманному Альбіоні, Віталій Клімов робить кліп на пісню «Той день».

       5.02 сольний концерт в клубі «Асторія», Лондон, Великобританія.



       Січень

       Закінчено роботу над альбомом «Янанебібув».

1999 - О.Е. отримали премії «Прорив року» та «Краща пісня» (за «Там де нас нема») на фестивалі Таврійські Ігри.



       Вересень

       6-7.09 у селі Лебедівка, поруч із Київським морем розгортається знімальний майданчик. На запитання місцевих «про що кіно?», відповідь: «про «Сосни»… Так з’являється кліп на пісню «Сосни». Режисер — Семен Горов.

       16.09 кафе МСМ, Париж, Франція. Сольний концерт.



       Травень

       «Океанівці» вперше беруть участь у легендарному російському MAXIDROMі. Московський НСК «Олімпійський» заповнений по вінця, всі 18 тисяч в один голос співають «Там, там, там, тільки там, де нас нема… ». Львівська четвірка від несподіванки трохи офигіла, але швидко адаптувалася :)

       З самого початку року йде робота над другим альбомом «Янанебібув».

1998 - Виходить перший альбом «Там, де нас нема».

       Перша професійна фото зйомка групи. Постановник — Ляля Фонарьова, ідея — Віталій Клімов, фотограф - Олексій Степанов. Місце події — «Отстойник станции Киев-Петровка».



       Вересень

       Знято відеоряд на пісню «Там, де нас нема». Режисером став Семен Горов. Хоча більшість вважає, що зйомки цього шедевра відбувалися в Одесі — насправді місце події — парк Слави, Київ.

       Кліп зазнав шаленого успіху і став першим українським музичним відео, яке взяли в ротацію на російському MTV та французькому МСМ. Респект, О.Е.!



       Квітень

       Переїзд до Києва. За словами Дена, до цього часу група грала «Галич-поп».



       Січень

       Початок нової історії…

       2-3.01 репетиція трьох пісень («Ластівка з мого міста», «Позич мені сонце» і «Там, де нас нема»), 5-го - запис бас-гітари і барабанів, а у Різдвяну ніч записали вокал.

1997 - За історією – саме цього року група почала роздавати перші автографи.

       Восени О.Е. виступили на «Рок Екзистенції». Публіка вже їх пізнає.

       Перший гастрольний тур. Перше місто — Дніпропетровськ. І-і-і… поїхали!

       Клубний тур на півдні Франції та заході Німеччини.

       Великий сольний концерт у Львові «Два з половиною». В зал, який вміщує 700-800 людей прийшло понад 1000… на той час — мало хто цього очікував.

       Навесні у Києві Славік пише пісню «Там, де нас нема». Сумно було: у Львові вже тепла погода , а у Києві - сніг і холодно. Та, так і вийшло, що «там де нас нема, там не падає зима».

1996 - І почалося…

       Учасники фестивалів: Срібна підкова 95-96, Альтернатива 2, Перлини Сезону 1996, Таврійські Ігри 96, Траш 96, Гернсбах, Німеччина, Конкурс «Р.Ф.І» 96, Франція…

       До хлопців зі Львова в гості приїхала німецька група Blue Eyes. Відіграли спільний концерт.

       О.Е. дали перший сольний концерт за межами міста Лева. То був Луцьк.

       27 квітня - Океан Ельзи зачарував мешканців та гостей міста Нансі, Франція. Декотрим творчість О.Е. настільки сподобалася, що взяли і назвали свою доцю — Ельза. Ось що означає захоплюватися по-французьки...:)

       Перший концерт у Києві, знакове місце того часу - клуб Голівуд.

       Далі були «Перлини Сезону», робота в студії протягом листопада-грудня. Результат — перший максі-сінгл «Будинок зі скла». Запис на БЗЗ (Будинок звукозапису) з Валерієм Панченком.

       Перший музичний фільм про О.Е., який показали в програмі «Решето» на каналі ТЕТ. Коментарі щодо фільму: «30 хвилин чистого адреналіну».

       Виступ на рок-фестивалі разом із Deep Purple.

1995 - На площі перед львівським оперним театром 14 січня відбувся перший виступ групи. Океан Ельзи у складі: Денис Глінін, Юрко Хусточка, Павло Гудімов та Святослав Вакарчук. Троє молодих, підбадьорених коньячком та сповнених енергетикою пацанів, і Паша, який не «бадьорився» — виступили перед 7-тисячним натовпом при температурі 7 градусів морозу…

       Виходить демонстраційна аудіокасета під дуже простою назвою «Демо 94-95».

       У програмі «Дека» львівського ТБ відбувся перший телевізійний запис «Океан Ельзи Unplugged». Група його хотіла випустити, але так і не зробила це. Нічого, самвидав та пізніше Інтернет зробили свою справу…

       Перша участь у фестивалі Червона Рута.

1994 - З вересня йдуть регулярні репетиції О.Е.

       Влітку Хусточка запросив Славіка на репетицію. Той погодився і вже на першій зауважив, що з піснею «Long Time Ago» щось не так: «Приспів фігня, давайте переробимо»… З того все і почалося.

1992 - Денис Глінін зустрічає Павла Гудімова і Юру Хусточку: вирішують грати разом. В цю ж мить десь поруч на одній з вулиць старого Львова йшов хлопчина і наспівував мелодію… так відбулося народження пісні «Відпусти», становлення композитора, музиканта Святослава Вакарчука.